# -*- mode: mandoku-view; -*-
#+TITLE: 醫閭集
#+DATE: 2015-08-25 00:21:17.132559
#+PROPERTY: ID KR4e0129
#+PROPERTY: BASEEDITION WYG    
#+PROPERTY: JUAN 卷九
<pb:KR4e0129_WYG_009-1a>¶
欽定四庫全書¶
　醫閭集巻九¶
　　　　　　　　　　　　明　賀士諮　撰¶
　　詩稿¶
　　　自警¶
戰兢防失足頃刻莫馳心勿謂人誰見當知帝汝臨¶
　　　又¶
為學不謹篤到底是空言猩猩與鸚鵡孤負昊天㤙¶
<pb:KR4e0129_WYG_009-1b>¶
　　　又¶
我生幸居儒者流放心日日胡能收聖地可造由立本¶
我田旣荒安有秋適國迷途不知返作室無基良可憂¶
年過半百尚如此轉眼光隂成白頭¶
　　　又¶
聖賢典訓六經中一本流來萬不同片語未曽精着力¶
此生不覺遂成翁始知口舌空談病難及身心實踐功¶
莫咎回輈已遲暮勉旃直欲造崆峒¶
<pb:KR4e0129_WYG_009-2a>¶
　　　偶成¶
年老睡還少夜長醒更多土床烟火足趺坐黙吟哦¶
　　　自警¶
嬰兒之態終身之謀人知是務同俗是求卑汚凡近日¶
趨下流¶
　　　又¶
大人之度天下之慮天知是祈同理是顧髙明光大天¶
衢放步¶
<pb:KR4e0129_WYG_009-2b>¶
　　　答問者¶
問余何事寄西林祗為從前枉寸隂欲識只今端的意¶
請君細玩壁間吟¶
　　　和白沙韻述懐¶
青𤨏當年覔路頭幾回聨轡向圓丘别來老大渾無至¶
愧負乾坤第一流¶
　　　人有以命狀呈者書一絶於後¶
一卧雲山三十年飢餐糲飯渴清泉此生自信能知命¶
<pb:KR4e0129_WYG_009-3a>¶
莫把行藏更問僊¶
　　　讀書¶
清晨起坐小茅堂萬事無關一炷香展巻細觀前聖奥¶
馳名敢學世人狂也知老病年光促爭奈詩書意味長¶
但願桑榆麤有得肯隨流俗嘆斜陽¶
　　　述懐¶
壯歳辭青瑣還山坐白雲天時看代謝世事斷知聞菽¶
水奉慈母詩書敎後昆未能忘鄙陋甞獻野人芹¶
<pb:KR4e0129_WYG_009-3b>¶
　　　和鄱陽守愚丘先生韻¶
聲利沉疴幸已瘳烟霞痼疾豈須憂非關遯世矜高節¶
自是匡時乏逺猷瑣闥兩年空竊禄雲山十載免包羞¶
管寜本是遼東客不願重過五鳯樓¶
　　　寄大尹邵文明¶
長官辭縣賦歸來獨愛幽花手自栽何日一樽同笑傲¶
東籬飽看帶霜開¶
　　　古澄丁聲遠來訪賦一律見遺因和答二首¶
<pb:KR4e0129_WYG_009-4a>¶
太學陳東天下知抗章不怕忤當時折腰彭澤成何事¶
回首閭山有所思軒外孤松全晚節宅邊五栁散春絲¶
歸來還是忘機客傳語沙鷗莫浪疑¶
　　　又¶
曽見多人說舊知幾人能保歳寒時感君千里來相訪¶
慰我終年病裏思元伯歡呼具雞黍子期靜聽鼔桐絲¶
連床幾夜知心話講破羣經多少疑¶
　　　答同年大司成林亨大¶
<pb:KR4e0129_WYG_009-4b>¶
只今惟有大司成歳晚能全故舊情猶怪書來無警戒¶
索居多過頼誰更¶
　　　輓同年羅一峯¶
二十年前同及第數千里外嘆離羣誰知竟作終天訣¶
空對丹青泣暮雲¶
　　　戲贈友人張解州¶
平生少陵詩先生嗜之極方其得意時寜知有六籍吟¶
哦固所愛句語肯輕擲未合此格調終年不下筆章成¶
<pb:KR4e0129_WYG_009-5a>¶
持示人蒼古多弗識朋儕無賞音撫簡自嘆息懲此謝¶
詩壇酒量空無敵我言揚子雲太𤣥終不匿今晦後應¶
顯勸君無固必¶
　　　答守關陳司馬諒之¶
碌碌行藏兩鬢星甘心待盡水邊亭匡時有志迂何補¶
學道無聞醉未醒鄙陋敢知符夣寐高明誤許見儀刑¶
眼中好徳陳司馬山海茫茫雲樹青¶
　　　蕭文明書寄光風大字有作¶
<pb:KR4e0129_WYG_009-5b>¶
故人手寫光風字逺託征鴻寄草堂鐵畫銀鈎且休論¶
高情雅意可能當¶
　　　又¶
珍重遼西海釣翁閒揮大筆對光風書成不寄青雲客¶
却憶平生賀克恭¶
　　　寄邵文明大尹¶
鄕書曽得共推賢金榜題名子更先大尹有才還解組¶
瑣闈無補早歸田利名風浪都無與泉石膏肓兩不偏¶
<pb:KR4e0129_WYG_009-6a>¶
同在故園不相見閭山遼水思悽然¶
　　　傅彦明昆仲久客維揚詩以寄之¶
山人寄語三公子便買歸舟莫更畱南國可知春似錦¶
髙堂無奈雪盈頭黄金滿載皆由命白手還家豈足羞¶
兄弟師生分非淺詩成四韻涙雙流¶
　　　伯初過訪畱飲賦詩¶
退士卧聽傳呼聲驚起倒屣門前迎故人久别喜會面¶
賦詩酌酒心相傾¶
<pb:KR4e0129_WYG_009-6b>¶
　　　寄邵大尹(有䟦/)¶
長官愛菊邁常情有甚東籬嗅落英祗恐偷兒窺絶品¶
不敎放蕋只觀莖¶
　　　又¶
昔聞陶令無絃琴今見邵公不花菊得趣豈在聲色間¶
異代長官同一律¶
　　逹孟卿揮使為余言母舅邵先生愛菊特甚有名¶
　　品數種東土所無甞為好事者遣僮竊去其幸存¶
<pb:KR4e0129_WYG_009-7a>¶
　　者自後每當發蕋輙掐去之不令放花時時撫玩¶
　　其莖以自適耳余聞賦此奉寄因憶古有無弦之¶
　　琴今有不花之菊復成一絶併以録呈他日面晤¶
　　尚當叩問菊之眞趣如何也¶
　　　次余柱史與石翁先生倡和詩韻¶
白沙老子仙逰逺青簡遺音塵夢多江海百年鍾間氣¶
乾坤萬古潤餘波龍潛稍見黄金闕鳳去空餘翠竹窠¶
西港可人今柱史此心元不隔關河¶
<pb:KR4e0129_WYG_009-7b>¶
　　　與友人宴小莊¶
𤨏闥無堪早退藏衰年幸得病軀康分曹校射依芳樹¶
對景開樽樂小莊休言席上杯盤惡且喜壺中日月長¶
况是吾人俱白首更憂何事不徜徉¶
　　　贈友人¶
何人過我釣魚亭四十餘年故舊情羡子一章豺虎息¶
明時幾度鳯凰鳴寸心&KR0177;&KR0177;昭千古萬目明明看此行¶
多少疲癃望蘇息莫因聲利負平生¶
<pb:KR4e0129_WYG_009-8a>¶
　　　人有求薦舉者題其書後¶
半生榮辱斷知聞逺處茅堂伴白雲何事利名場裏客¶
却將書札撓幽人¶
　　　俗不讀小學以科舉不用故爾詩以紀之¶
紫陽小學人誰讀祭酒居然敎不行念念只歸官禄上¶
謾言父母與神明¶
　　　哭張東海¶
東溟居士金蘭契筆底龍蛇滿我家病裏一聞乘化去¶
<pb:KR4e0129_WYG_009-8b>¶
舉頭觸目涙横斜¶
　　　贈逹揮使¶
顧公雅操堅氷檗邵令辭官掇菊英怪底君侯美如玉¶
顧門髙弟邵家甥¶
　　　和韻喜陳本仁相訪¶
昔時與子共談經情分相投北斗城别我十年身已逹¶
聽君一律句尤清幽居忽訝髙軒過多病深慚倒屣迎¶
况遇故人丁大尹連牀同與話平生¶
<pb:KR4e0129_WYG_009-9a>¶
　　　再和鄱陽守愚丘先生韻¶
白雲堆裏得安身名利無干逺世塵靜把簡編窺徃哲¶
每將菽水奉慈親江山秀麗詩懐壯窻户清幽瑟調新¶
幸有此般閒快樂任他人醉五陵春¶
　　　偶成¶
淩之滸兮一竿竹水洋洋兮山矗矗青𤨏歸來三十秋¶
閒雲野鳥相追逐日長午困憇茅軒聲利無關心自足¶
終身得此復何求况是書香兒已續¶
<pb:KR4e0129_WYG_009-9b>¶
　　　和答董桂岩同年¶
謝病歸來已十霜閒中養就野夫狂每尋瑶草和成藥¶
自剪青荷製作裳幾曲枯桐秋月白一竿修竹暮烟蒼¶
鏡湖原是吾家水還擬扁舟泛𣺌茫¶
　　　又¶
仙崖老桂凜風霜嫩栁夭桃敢放狂十載長懐人似玉¶
幾時再與子同裳青山遁迹心常泰黄閣憂時鬢易蒼¶
日邁月征隨所遇肯敎大道草茫茫¶
<pb:KR4e0129_WYG_009-10a>¶
　　　偶成借白沙先生韻柬丁大尹¶
行藏自昔貴因時莫使傍人更起疑𤣥聖春秋非我事¶
先天圖畫是心期放言不論人長短考古惟求道盛衰¶
幸有簞瓢能免死何妨隨分老耘耔¶
　　　簡鄕親¶
攜壺欲就名園賞借問如今春淺深但得紅芳飛未盡¶
便來枝下聽鳴禽¶
　　　題看山圖¶
<pb:KR4e0129_WYG_009-10b>¶
問爾看山人山中坐幾春定知方寸裏無處着纎塵¶
　　　溪上茅亭和士諮¶
釣臺髙處小茅堂退士登臨歳月長假寐不為黄閣夢¶
無營還笑白雲忙清風明月何須買緑水青山自可常¶
三十年來無外事此心贏得不炎凉¶
　　　述事¶
忽忽光隂六十餘年來猶自惜居諸茅軒鎮日無塵事¶
一炷清香一巻書¶
<pb:KR4e0129_WYG_009-11a>¶
　　　題扇上釣魚圖¶
江上釣魚翁不識家何處我恨淩溪未得朋安得與君¶
同去住¶
　　　又¶
倚杖看閭山垂綸釣淩水山頭宿霧開水面清風起¶
　　　題畫¶
雲湧青山動橋横碧澗斜幽人無俗事拄杖去看花¶
　　　墨室銘¶
<pb:KR4e0129_WYG_009-11b>¶
墨宜黒不可白粉宜白不可黒粉而白墨而黒物之則¶
墨而白粉而黒反而忒人而靈豈無則人而忒斯大惑¶
　　　題畫猫¶
軀如雪兮尾如墨兮雙目如炬勢雄傑兮主家鼠輩羣¶
喞喞兮匪特夜逰閙白日兮汝獨何為弗搏擊兮華飾¶
以戲空竊食兮空竊食兮曽不思其職兮¶
　　　題扇畫¶
月下兮松間清琴兮罷弹倚松兮看月何塵俗兮能干¶
<pb:KR4e0129_WYG_009-12a>¶
　　　題晚菊¶
豈必滿頭方足樂略敎經眼便堪竒如何不對重陽酒¶
寂寞經旬見此枝¶
　　　釣淩溪¶
晚凉匹騎出垂釣城西隅蚯蚓費且盡魴鯉秪自如時¶
或得其穉輕重不盈銖浩歌指歸路得意豈在魚¶
　　　簡鄕人¶
從來退士偏憐菊見說君家品最竒欲挈一壺來就賞¶
<pb:KR4e0129_WYG_009-12b>¶
不知何日是開時¶
　　　題畫蓮¶
因循六十年未得成君子花神如有知還應為人恥¶
　　　魚磯偶成¶
何人笑我上魚磯本是窮荒一竹枝縱然有節中無物¶
怪底長江舉釣絲¶
　　　題萬佛堂壁¶
峭壁鑱成萬佛身招提開創幾千春行童不識尋幽客¶
<pb:KR4e0129_WYG_009-13a>¶
誤作恭禪問法人¶
　　　又¶
雲端石洞可棲身水遶山圍賸得春傳語髙僧休厭客¶
西林曽寓著書人¶
　　　儗寄鄊人¶
萬里慈親命已傾天涯逰子更南征也知雁使飛難到¶
豈有烏雛負所生吟身莫戀風光好歸棹須兼晝夜行¶
若向西湖聽杜宇聲聲都是勸君情¶
<pb:KR4e0129_WYG_009-13b>¶
　　　題退休巻¶
五十年來早退休三邊賢逹子為頭題詩每上春山寺¶
載酒頻登夜月樓釣艇有時江上泛兵書盡日篋中收¶
常憐李廣非知命抵死何曾到列侯¶
　　　題華山髙卧圖賡丁聲逺之作¶
太華峯頭經月睡洞庭湖外貼天飛欲知動靜元無二¶
試問遼東丁令威¶
　　　賞花(有䟦/)¶
<pb:KR4e0129_WYG_009-14a>¶
落盡羣芳枝已空逰人徃徃怨東風誰知寂寞幽園裏¶
猶有楸花一樹紅¶
　　三月十九日史三親家置酒園舍以賞春芳花落¶
　　枝空且有後時之嘆傳杯旣久起而較射散步隣¶
　　園忽見楸花一樹紅白可愛同逰盡歡抵暮乃已¶
　　因有此作山人識¶
先生坐水亭三伏不知暑多少熱中人安得此閒處¶
　　　右水亭凉處¶
<pb:KR4e0129_WYG_009-14b>¶
橋下寒塘浄橋邊風物清倚䦨閒得句不入俗人情¶
　　　右小橋吟處¶
種得四時花終年香不絶有暇輙開樽何必逢佳節¶
　　　右花圃香處¶
髙樓時一上眼界豁無涯望入遼天去悽然有所思¶
　　　右晴樓眺處¶
　¶
　醫閭集巻九¶
